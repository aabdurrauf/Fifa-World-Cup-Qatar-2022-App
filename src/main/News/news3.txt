Aurelien Tchouameni, 2022 Dünya Kupası'nda Karim Benzema olmadığı için daha
mutlu oldukları yönündeki iddialara yanıt verdi.

Benzema, Dünya Kupası'nda sakatlığı nedeniyle yer alamadı
Fransa şimdiden son 16 turunu garantiledi
Lugano, Fransa'nın Benzema olmadan daha mutlu olduğunu iddia etti
NE OLDU? Ballon d'Or galibi Karim Benzema, 2022 Dünya Kupası'na antrenmanda
yaşadığı sakatlık nedeniyle katılamadı. Fenerbahçe'nin ve Uruguay'ın eski
yıldızı Diego Lugano, Deschamps'ın öğrencilerinin Karim Benzema olmadan
daha mutlu olduğunu iddia etti. Tchouameni, Lugano'nun sözlerine yanıt verdi.

NE SÖYLENDİ? Gazetecilere konuşan Tchouameni şunları söyledi: "Takım olarak
iyiyiz. Karim Benzema olmadığı için kendimizi daha iyi hissettiğimiz
söyleniyor. Bu tamamen yanlış. Çünkü o hala bizimleyken bile her şey
yolunda gidiyordu. Sakatlığı nedeniyle hepimiz üzüldük. Yani en başından
beri bizim için işler iyiye gidiyordu."

BÜYÜK RESİM: Karim Benzema'nın yanı sıra Fransa, 2022 Dünya Kupası'nda
N'Golo Kante, Paul Pogba gibi yıldızlarından da mahrum kaldı. Ancak
Deschamps'ın öğrencileri, eksiklere rağmen son 16 turu biletini erkenden
alan ilk takım oldu.

BUNU BİLİYOR MUYDUNUZ? Kylian Mbappe, Fransa formasıyla 31 gole ulaşarak
Zinedine Zidane'ı geride bıraktı. Danimarka'ya karşı asist yapan Antoine
Griezmann ise milli takımda toplam 26 asiste ulaşarak Zinedine Zidane'ı
egale etti.

FRANSA İÇİN SIRADA NE VAR? Fransa, D Grubu'ndaki üçüncü ve son maçını,
30 Kasım'da Tunus karşısında oynayacak.


Kaynak: goal.com/tr